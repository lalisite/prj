<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>72 Names </title>
<style>
    .bodyDiv{text-align: right; }
</style>
</head>
<body dir="rtl">
    <div class="bodyDiv">
       <b> <mark>ע"ב שמות</mark></b>
     
<p><mark>
והו –  מחיקת העבר 
</mark><br/>
שם זה מספק מנהרת זמן מתוחכמת, במיוחד למצבים שבהם אנו רוצים לתקן את מעשינו השליליים מהעבר ולסלק את השפעותיהם המכאיבות בהווה מחיינו ומחיי הזולת. 
</p><hr/>
<p><mark>
ילי – השבת רסיסי נשמה 
</mark><br/>
כשמאגרי האנרגיה שלנו מתרוקנים, שם זה מאפשר להחזיר לחיינו ניצוצות אבודים של אור רוחני, המכיל את כל 'צבעי' הסיפוק העצמי אותם אנו מבקשים – אושר, שקט נפשי, חירות, הארה, משמעות. 
</p><hr/>
<p><mark>

סיט – ליצור נס 
</mark><br/>
במצבים חסרי תקווה נראה כי רק נס יכול לשנות את המציאות. אך הבורא אינו מחולל ניסים – זו המשימה שלנו, והיכולת לעשות זאת מצויה בשם קדוש זה. ניתן לחולל כל נס בעולם החומרי בתנאי שקדם לו שינוי פנימי בתוכנו, שכן המציאות הגשמית וטבע האדם חוברים יחד באופן הדוק. כשמתחיל שינוי פנימי יוצא דופן, הכוח הטמון בשם זה מאפשר ליקום לבטא אותו באופן חיצוני וגשמי. 
</p><hr/>
<p><mark>
עלם – ביעור חשיבה שלילית 
</mark><br/>
שם זה מחזיר לנו את השליטה על המחשבות שלנו ו'משתיק' את המחשבות הכפייתיות השליליות: דאגה מתמדת, אימה ופחד מוגזמים, פסימיות, חוסר ודאות, מחשבות רעות לגבי הזולת הנובעות מרתחה או קנאה. מאפשר להתרכז במחשבות שיצעידו אותנו קדימה ולא אחורה. 
</p><hr/>
<p><mark>
מהש – ריפוי 
</mark><br/>
כוחו של שם זה מעניק אנרגיית ריפוי ברובד העמוק ביותר של הקיום. כדי להפעיל אותו במלואו כדאי לחשוב על אחרים – כשאנרגיית הריפוי זורמת דרכנו אליהם, גם אנו יוצאים נשכרים. רצוי גם להבין שרק אנחנו אחראים על מצבנו ולא להאשים את הזולת או את הנסיבות. בדרך זו נגיע לריפוי מוחלט (לא רק של הגוף הפיזי אלא גם של הרגשות, של יחסים בינאישיים, עסקים וכדו') 
</p><hr/>
<p><mark>
ללה – חלימה 
</mark><br/>
מאפשר לנשמה שלנו להגיע בזמן השינה ליקומים רוחניים, ושם לקבל כוח והכוונה שיעזרו לנו להתעורר בבוקר מחוזקים בגוף ובנשמה. ככל שנהיה רוחניים יותר ואנוכיים פחות, כך יכילו חלומותינו אמת רבה יותר – ויסייעו לנו להחליט טוב יותר בזמן ערות. 
</p><hr/>
<p><mark>
אכא – חיבור לכלי הבריאה 
</mark><br/>
כשהחיים מקוטעים ומפורקים, שם זה מסייע ליצור סדר מן הכאוס ושלווה מן המהומה. מאפשר לקבל את כוחות הבריאה במלוא עוצמתם ולהשיב משמעות לחיים כשהכל נראה חסר תכלית. כשהסדר מושב על כנו, מתגלה תבנית ואנחנו חוזרים ל- DNA של חיינו. 
</p><hr/>
<p><mark>
כהת – פינוי אנרגיה שלילית. ללחץ 
</mark><br/>
שם זה מפזר כוחות שליליים הנובעים ממתח נפשי או מהיתקלות עם אנשים המקרינים חושך ושנאה ומקומות ספוגי אנרגיה שלילית. כשההשפעות המזיקות מנוטרלות, הלחץ מתפוגג ואנרגיה חיובית ואיזון שוטפים את סביבתנו. 
</p><hr/>
<p><mark>
הזי – תקשורת עם מלאכים 
</mark><br/>
מלאכים הם חלקיקי אנרגיה רוחנית המופיעים ונעלמים מכוח המילים, המחשבות והפעולות שלנו. שימוש בשם זה יוצר עבורנו פתח לרשת התקשורת של המלאכים, מאפשר לנו להסיר את אלה השליליים ואת השפעתם הכאוטית, ולהפעיל את המלאכים החיוביים – וגם את הכוח המופעל מעצם ההתחייבות שלנו להחיל שינוי פנימי עמוק לטובה. 
</p><hr/>
<p><mark>
אלד – הגנה מעין הרע 
</mark><br/>
כלי המבטיח ניצחון בשדה הקרב הקדום והחשוב ביותר בהיסטוריה של המין האנושי: המאבק נגד עין הרע. מקיף אותנו במגן של אנרגיה חיובית מפני מבטים של רוע, קנאה וכוונות זדון של אחרים. במקביל מפחית את התשוקה שלנו לעשות עין רעה לאחרים, ומזכיר לנו שהיא מזיקה במידה שווה הן לנותן והן למקבל. 
</p><hr/>
<p><mark>
לאו – טיהור אנרגיות שליליות 
</mark><br/>
אורו של שם זה מטהר כל מרחב וחלל שבהם מתקיימים רוע, זדון ואופל – שימושי במיוחד כשעוברים לבית חדש או עסק חדש, וגם כשנכנסים למקום וחשים בו חוסר נוחות. 
</p><hr/>
<p><mark>
ההע – אהבת הזולת 
</mark><br/>
"ואהבת לרעך כמוך" היא כל התורה על רגל אחת, על-פי רבי עקיבא. אהבת הזולת מאפשרת לנו להשיג שמחה אמיתית ועושר רוחני. היא מסלקת את החושך מתוכנו ויוצרת הרמוניה בינינו לבין בני אדם אחרים, ובין האנושות לבין הטבע. שם זה מעורר אהבה כלפינו וכן כלפי יקירינו, מפוגג טינה ומרירות שעלולים לצוץ אחרי ויכוח עם אהוב ליבנו, ומזכיר לנו שאין אנו יכולים לאהוב את זולתנו אם אין בנו אהבה כלפי עצמנו. 
</p><hr/>
<p><mark>
יזל – גן עדן עלי אדמות 
</mark><br/>
גן עדן עלי אדמות הוא בר מימוש – והדבר תלוי אך ורק בנו, ובמוכנות שלנו להשיג גאולה ותשובה פנימיים. כשהמהפך האישי יהפוך לתופעה המונית ויגיע למסה קריטית, נזכה כולנו לחיות בגן עדן עלי אדמות. שם זה מאיץ את התהליך בכל התחומים. 
</p><hr/>
<p><mark>
מבה – שלום 
</mark><br/>
אלימות, אפילו אם היא מוצדקת, היא מלחמת חושך בחושך. פתרון אמיתי חייב להיות מבוסס על חיבור לאור רוחני ולנשמה האנושית. אורו של שם זה מביא לסיום שליו של כל סכסוך באשר הוא. השלום פורח כשאנו מתייחסים בסובלנות ללא תנאי כלפי שכנינו ומודעים לכך שמאמצינו משנים את העולם כולו. 
</p><hr/>
<p><mark>
הרי – ראיית העתיד 
</mark><br/>
מאפשר ראייה ברורה וצלולה של העתיד, גם בתחום האישי וגם בתחום העסקי – ובכך תורם לבחירות והחלטות שיניבו פירות הילולים. 
</p><hr/>
<p><mark>
הקם – לצאת מדיכאון 
</mark><br/>
טוען אותנו בעוצמה הרגשית הדרושה כדי לקום אחרי נפילה קשה. מזכיר לנו לא להתפתות לדיכאון, וכי גדולה אמיתית באה לידי ביטוי בקימה מחודשת, המייצרת אור רוחני בעולם. 
</p><hr/>
<p><mark>
לאו – שחרור 
</mark><br/>
במקרים רבים אנו משועבדים לתפישת האחרים אותנו, לתחרות האינסופית עם חברינו ועמיתינו, לקריירה וללחצים כלכליים. שם זה מסייע לנו לזהות את האגו שלנו בפעולה, להשתחרר משלשלאות הברזל שלו ולזכות בחירות הגדולה מכל – מילוט מתשוקות מבוססות אגו ומאנוכיות אל מתנות חיים אמיתיות ונצחיות: משפחה, חברות, שמחה וסיפוק אמיתי. 
</p><hr/>
<p><mark>
כלי – פוריות 
</mark><br/>
שם זה הוא ה-DNA הרוחני של הפוריות. שימוש בשם זה מחייב הפנמה של האמת העמוקה לפיה עקרות היא תוצאה של חשיבות עצמית מנופחת, וכי מוח וגוף פוריים מביאים ניסים וברכות המובילים להגשמה במובן העמוק ביותר. ניתן לכוון שם זה גם לשליחת עזרה לאחרים המנסים להקים משפחה. 
</p><hr/>
<p><mark>
לוו – חיוג ישיר לבורא 
</mark><br/>
האור תמיד נמצא, זמין למלא את כל משאלותינו. כדי ליהנות מכך, עלינו להתחבר אליו – אבל שימוש פוגע במילים, מחשבות שליליות והתנהגות צינית ומרירה פוגמים בקשר שלנו עם האור. שם זה מביא אותנו לידי הכרה בכך שרק אנחנו אחראים להיענות תפילותינו, מסיר חסימות, מטהר מכשולים ויוצר עבורנו תקשורת בטוחה עם העולמות העליונים. 
</p><hr/>
<p><mark>
פהל – הכוח לנצח התמכרויות 
</mark><br/>
שם זה מסייע להיפטר מהרגלים רעים ומתכונות לא נעימות – ומבטיח כי השינויים יחזיקו מעמד. ממלא אותנו בעוצמה רגשית ובמשמעת הדרושות כדי לגבור על האגו, הדחפים האנוכיים והתאוות השליליות. 
</p><hr/>
<p><mark>
נלך – ביעור מגיפות 
</mark><br/>
המגיפות של דורנו שקטות אבל קטלניות. עישון, סרטן, דיכאון, זיהום אוויר, שנאה, מחלות לב – כולן מייסרות אותנו, גם כשאנחנו לא מצליחים להבחין במלוא היקפן. שם זה הוא גם התרופה לכל המגפות, וגם החיסון לסיבות ולשורשיהן. 
</p><hr/>
<p><mark>
ייי – סופה של משיכה קטלנית 
</mark><br/>
שם זה ממלא את הנשמה שלנו באנרגיה מקודשת. אנשים רעים – שבהתחלה נראים אטרקטיביים אך בפועל הם מונעים מאיתנו את האור ושודדים אותנו מן האנרגיה הרוחנית שלנו – נעלמים מחיינו. 
</p><hr/>
<p><mark>
מלה – כוח להפיץ אור 
</mark><br/>
גם נר בודד מפחית את האפלה באולם גדול – העלטה והרוע הם חסרי אונים לנוכח האור. שם זה מעורר את כוח חיי הנצח ומגביר שמחה בעולם. קחו שם זה איתכם בצאתכם אל העולם ושתפו אחרים בטכניקה זו. בקשו כוח להוות דוגמה אישית. 
</p><hr/>
<p><mark>
חהו – קנאה 
</mark><br/>
למילים מעליבות, מבטים עוינים והרהורי קנאה השפעה שלילית מצטברת על הממד הרוחני. כוחו של שם זה מאפשר לנו לבטל ולנקות את כוחות השחור שנוצרו כתוצאה מהקנאה, ובכך להפחית את הכאב והסבל בעולמנו. 
</p><hr/>
<p><mark>
נתה – דברו בכנות 
</mark><br/>
שם זה נוסך בנו אומץ לומר את האמת, במיוחד כשקשה לנו להיפתח אליה ואנו נוטים להתחמק. במקביל הוא נוטע בנו חוזק להטות את האוזן ולאטום את הפה כשעלינו לשמוע אמת. כשמוסר מחסום הפחד מאמירת אמת ושמיעתה, נעלמות ההפרדה והריחוק ואנחנו חווים יחסים כנים, אוהבים ומספקים. 
</p><hr/>
<p><mark>
האא – סדר מתוך כאוס 
</mark><br/>
"מה שעשוי להשתבש, אכן ישתבש". "אם יש שתי דרכים או יותר לעשות משהו, ואחת מהן עלולה להסתיים באסון – אזי מישהו יבחר לפעול בדרך זו". באמצעות שם זה שבים על כנם האיזון והשלווה, ונמנעים השיבושים המחרידים בעולמנו. 
</p><hr/>
<p><mark>
ירת – השותף השקט 
</mark><br/>
בחירה באופל משמרת 100% מעושרנו הגשמי אך מחירה הוא 90% מהאור הרוחני שלנו. מנהג המעשר – כלומר מתן 10% מרווחינו היא בחירה באור כשותף שקט, והיא משמרת 100% מן האור ו-90% מן העושר הגשמי. שם זה הופך את האור לשותף השקט שלנו – זה שמספק לנו אינסוף ברכות והגנה. 
</p><hr/>
<p><mark>
שאה – זיווג קוסמי 
</mark><br/>
צירוף אותיות המעורר אנרגיה של זיווגים קוסמיים. מחצית אחת של הנשמה מושכת את המחצית השנייה, גם אם היא מצויה בעולם רחוק מאוד (פיזית או רוחנית). מערכות היחסים הקיימות שלנו מתעשרות ביסודיות, ספוגות באנרגיית הזיווג מן השמיים. מושג הזיווג הקוסמי אינו חל רק על נישואים, אלא גם על חברות, עסקים ולמעשה כל שותפות שהיא. 
</p><hr/>
<p><mark>
ריי – הסרת שנאה 
</mark><br/>
אורו של שם זה מסייע לנו להשיל מעצמנו כעס, שנאה, טינה ותיעוב כלפי אדם אחר או קבוצה. רגשות שליליים אלה – בין אם הם מודעים ובין אם לאו – גורמים לחורבן והרס בעולם. טיהורם מליבנו מביא לתיקון עד השורש. 
</p><hr/>
<p><mark>
אום – בניית גשרים
</mark><br/> 
הושטת יד לשלום לאלה שעימם הסתכסכנו מאפשרת בניית גשר אל העולם העליון וחיבור בין המציאות הגשמית לבין המקור המוחלט של שמחה וסיפוק בעולם הרוחני. שם זה – אחד המעטים שניתן לבטאו כמילה, ושנשמע כמו מנטרה המשמשת תורות רוחניות מהמזרח – מעניק לנו את הכוח והחמלה הנדרשים כדי להושיט יד אל אויבינו. 
</p><hr/>
<p><mark>
לכב – לסיים את שהתחלת 
</mark><br/>
שם זה מעניק לנו את הכוח להשלים את מה שהתחלנו בעשייתו, ובפרט אם מדובר במטלה בעלת אופי רוחני. מסייע להתגבר על המכשולים הפנימיים – פחד, תסכול, שכחה, ספק ועצלות – שקודם לכן נראו בלתי עבירים. 
</p><hr/>
<p><mark>
ושר – הפנמת לקחי העבר 
</mark><br/>
כולנו טועים – וכולנו נשבעים שלא לחזור על אותה טעות, אך כשהזמן חולף הלקח מתפוגג ואנחנו חוזרים על אותן שגיאות. שם זה מחזק אצלנו את כוח הזיכרון ואת היכולת להפנים באמת את לקחי העבר. 
</p><hr/>
<p><mark>
יחו – גילוי הצד האפל 
</mark><br/>
כדי למצוא את האור אנחנו צריכים קודם לזהות איפה עדיין טמון בנו חושך. שם זה חושף כל תכונה אנוכית וכוח שלילי שעדיין פועלים בתוכנו, ובכך מסייע להפוך אותם לנחלת העבר. 
</p><hr/>
<p><mark>
להח – לצאת מעצמך 
</mark><br/>
עץ החיים מסמל את העולמות העליונים – מציאות ללא גבולות מלאה באור ובאנרגיה אלוהית. אם רק נשתוקק להיצמד אליו הוא ישלח לעברנו ענף, אך האגו עוצר מבעדנו. שם זה מאפשר לנו להתעלות מעל מגבלותינו, להימנע מפסילת רעיונות של אחרים מתוך צרות עין ולוותר על התבצרות בתוך דעותינו – ולדבוק בעץ החיים. 
</p><hr/>
<p><mark>
כוק – אנרגיה מינית 
</mark><br/>

שם זה מאפשר התכווננות למטרה הרוחנית של הסקס, ומחזיר אור שאבד עקב פעילות מינית אנוכית. צרכי בני זוגנו קודמים לשלנו, ומעשה האהבה הופך למעשה של אור. 
</p><hr/>
<p><mark>
 
מנד – ללא מורא 
</mark><br/>

"הקליפה קודמת לפרי" ולפני האור חייב להיות חושך. המכשול הגדול ביותר בדרך הוא הפחדים שלנו. שם זה נוסך בנו אומץ להתגבר על הפחד ולעקור אותו מן השורש באופן מוחלט. כך נזכה בחיים של אושר מושלם, חירות מוחלטת והגשמה מלאה. 
</p><hr/>
<p><mark>
אני – התמונה בגדול 
</mark><br/>
כל זרע הוא עץ בפוטנציה וכל עץ טומן בחובו פירות ובהם זרעים – שבבוא היום יצמיחו עצים חדשים. שם זה מזכיר לנו לא להיתפס לפרטים כדי לא להחמיץ את התמונה במלואה. הוא מגביר את המודעות שלנו לגבי ההשפעה ארוכת הטווח של כל מעשינו ומאפשר לנו לקלוט את מלוא היקף מהות היקום, כולל התכלית שמאחורי כל בעיה והאור שממתין לנו אחרי שנתמודד עם האתגר. 
</p><hr/>
<p><mark>
חעם – מעגליות 
</mark><br/>
שם זה עוזר לנו לקבל בבואנו לתת, ולתת בבואנו לקבל. רצון לקבל בלבד, או נתינה מתוך תחושה ש"אנחנו עושים טובה", משאירים אותנו בחשיכה. הבנה שבנתינה מגולמת גם קבלה (של ברכה והארה), הערכת מה שמתקבל ומוכנות לחלוק אותו עם האחר יוצרות מעגליות המוציאה אותנו אל האור. 
</p><hr/>
<p><mark>
רהע – היהלום הגולמי 
</mark><br/>
יהלומים הם גבישי פחם שלאחר תנאי לחץ שנמשכו מיליוני שנים שינו צורתם והפכו לתכשיט נוצץ. באופן דומה בעיות החיים יכולות להשתנות בעזרת שם זה ולהפוך להזדמנויות חיוביות ולברכות. תנאי מקדים לכך הוא שנפסיק לחוש כקורבן. 
</p><hr/>
<p><mark>
ייז – לומר את המילים הנכונות 
</mark><br/>
למילים יש כוח עצום. הן עלולות לפגוע באחרים ולגרום לנו לשלם ביוקר שנים רבות, והן יכולות למלא אותנו בברכות ולשנות עבורנו את המציאות. שם זה מסייע להשתיק את האגו ומאפשר לאור לדבר דרכנו בכל מצב, כך שכל מילה תרומם את הנשמה שלנו. 
</p><hr/>
<p><mark>
 
ההה – הערכה עצמית 
</mark><br/>
בעזרת האנרגיה הקדושה של צירוף אותיות זה אנחנו מתחברים לכוחם של הכוהנים הגדולים בבית המקדש, כדי לרפא וליצור רווחה בכל תחומי החיים. הוא מספק לנו את ההבנה כי בידינו הכוח לפתור את כל בעיותינו וגורם לניצוץ הבורא שבנו לזהור שבעתיים. 
</p><hr/>
<p><mark>

מיכ – גילוי הנסתר 
</mark><br/>
שם זה מסייע לנו לגלות בתוכנו את הכוח לראות את האמת לאמיתה – ואת האומץ להתמודד איתה. 
</p><hr/>
<p><mark>
וול – התנגדות לכוח המשיכה 
</mark><br/>
אנו יוצרים את המציאות שלנו. ספקות, ראיית שחורות וציניות הן נבואות שליליות המגשימות את עצמן. יכולתנו המולדת להשלטת הרוח על החומר נסתרת מאיתנו רק בגלל חוסר אמונה. שם זה מסלק מעלינו את שליטת עולם החומר ומאפשר לנו להפוך לקברניטים האמיתיים של גורלנו – באמצעות כוח המחשבות המונחות על-ידי האור שבנשמתנו. 
</p><hr/>
<p><mark>
ילה – המתקת דינים 
</mark><br/>
המילים היוצאות מפינו והמעשים שלנו הם בבחינת בומרנג המשוגר אל היקום ובסופו של דבר חוזר אלינו. שם זה עוזר לנו להתחפר כשבומרנגים שליליים שועטים לעברנו – בתנאי שיש לנו חרטה אמיתית בלב – ומפחית או מבטל דינים שנגזרו עלינו. ככל שנהיה פחות שיפוטיים ונדע להקדיש יותר זמן, סובלנות וחמלה לזולת, כך יחזרו אלינו תכונות חסד אלה באותה מידה. 
</p><hr/>
<p><mark>
סאל – כוח השפע 
</mark><br/>

כדי לזכות בהצלחה אמיתית, ללא תופעות לוואי מזיקות, עלינו להכיר בכך שמקורו של המזל הטוב הוא באור הבורא. שם זה מושך אלינו מזל וברכה מן האור, דרך הנשמה, ולא באמצעות האגו. 
</p><hr/>
<p><mark>
ערי – ודאות מוחלטת 
</mark><br/>

התכוונות על שם זה ממלאת את ליבנו בוודאות, ביטחון ואמונה. חשוב לזכור שוודאות אינה הביטחון שנקבל כל מה שנרצה, אלא הכרה בכך שאנו כבר מקבלים את כל מה שאנחנו צריכים לשם צמיחה רוחנית. 
</p><hr/>
<p><mark>
 
עשל – שינוי גלובלי 
</mark><br/>

באמצעות שם זה אנחנו מאיצים את ההשתנות שלנו, וכך מחזקים את כוחות השלום בעולם כולו. חשוב לזכור שהרוע בעולם החיצוני אינו אלא תמונת מראה המשקפת את כוחות השחור החבויים עמוק בליבנו, ולכן קודם כל עלינו לשנות את עצמנו. 
</p><hr/>
<p><mark>
מיה – אחדות 
</mark><br/>

התייחסות בכבוד להשקפת הזולת, במיוחד כשהיא מנוגדת לשלנו, מתוגמלת לעתים קרובות כשאנו מגלים השקפות חדשות המביאות ברכה לחיינו. שם זה משמש אותנו כשאנחנו נאחזים בדעות נושנות ומגיבים לאחר בחוסר סובלנות ובאימפולסיביות, ומאפשר לנו להתמקד באחדות ובנשמה ולא בפירוד ובאנוכיות. 
</p><hr/>
<p><mark>
והו – אושר 
</mark><br/>

לעתים קרובות אנחנו מבלבלים בין עונג ארעי לבין אושר לאורך זמן. שם זה מסייע לנו לבקש את מה שנשמתנו צריכה ולא את מה שהאגו רוצה. כך נגלה הערכה עמוקה לכל מה שהחיים מעניקים לנו – וזהו האושר האמיתי. 
</p><hr/>
<p><mark>
דני – ללכת על הכל 
</mark><br/>

שם זה ממקד אותנו במטרה הסופית, מעודד את יכולת ההתמדה והלהט ועוזר לנו להבין שהכל אפשרי, שאסור להתפשר על פחות מאושר נצחי, צמיחה רוחנית, שמחה אינסופית, בן זוג קוסמי, חיי נצח ושלום עלי אדמות. 
</p><hr/>
<p><mark>
החש – ללא רגשי אשם
</mark><br/>

תשובה פירושה תיקון משגים קודמים על-ידי הפנמה אמיתית של הכאב שגרמנו לאחרים, ועל-ידי כוונה שלמה להכחיד מן השורש את תכונת האופי שאחראית לפגיעה. החרטה קשורה לבחירה בנו כ"מוציאים לפועל" של גזר דין שנחרץ כלפי האדם שפגענו בו בשל מעשה שלילי קודם שלו עצמו. אדם טהור וצדיק לעולם לא היה נבחר להוציא לפועל גזר דין של אדם אחר. הכוח הקרוי תשובה מתקן רוחנית את פשעי העבר ומקטין את הצד האפל באופי שלנו. 

</p><hr/>
<p><mark>

עמם – התלהבות 
</mark><br/>

שם זה מצית את הלהט שבלב ובנשמה. אותיות אלה מעניקות את הכוח לשמר כנות, מסירות ואת המודעות הנכונה בכל התקשרות רוחנית. 
</p><hr/>
<p><mark>
ננא – בלי תנאים 
</mark><br/>

במקרים רבים אנחנו מתיידדים עם אחרים מתוך מניע נסתר – רצון לזכות בתמורה כלשהי. גם מעשה הנתינה כרוך לעתים בטובות הנאה כלשהן. שם זה מסייע לנו להעניק אהבת חינם ונתינה ללא תנאי, ואלה מושכות אל חיינו חברים אמיתיים ואוהבים, שמחה והגשמה רוחנית. 
</p><hr/>
<p><mark>
נית – מותו של המוות 
</mark><br/>

כוח המוות לא מתייחס רק לגוף הגשמי, אלא גם לכישלון מערכות יחסים, עסקים וכדומה. אותיות אלה הן כלי נשק רב עוצמה במתקפה על מלאך המוות ומניעת סיומם של דברים טובים מכל הסוגים. 
</p><hr/>
<p><mark>
מבה – מהכוח אל הפועל 
</mark><br/>

באמצעות שם זה אנחנו מאחדים מחדש את העולמות העליונים עם התחתונים. האיחוד נוסך בנו אומץ ומחויבות להשלים את מטרותינו ולממש את חלומותינו. רעיונותינו הופכים למעשים – ומשם לתוצאות ממשיות! 
</p><hr/>
<p><mark>
פוי – להיפטר מהכעס 
</mark><br/>

על-פי הקבלה הצורה הבוטה ביותר של עבודת אלילים היא הכעס – מעשה חיצוני השולט ברגשותינו ומעשינו. העלאת שם זה מטהרת את הלב מהכעס וממלאת אותו באושר ושלווה. 
</p><hr/>
<p><mark>
נמם – להקשיב לקול הפנימי 
</mark><br/>

לכל אחד מאיתנו יש משימה אישית, מטרה רוחנית שעליו להשיג בגלגול זה, אבל הפרעות עולם החומר משבשות אותנו. שם זה מסייע להקשיב באמת, בתשומת לב, לנשמה שלנו – שתכוון אותנו אל המטרה ואל המקום שבו אנחנו צריכים להימצא. 
</p><hr/>
<p><mark>
ייל – לצאת מזה 
</mark><br/>
שם זה עוזר לנו לשחרר את העבר, להתגבר על טבענו להיתלות בכאב ובסבל – ומאפשר לנו להתקדם אל עתיד מספק ומלא שמחה. 
</p><hr/>
<p><mark>
 
הרח – חבל הטבור 
</mark><br/>
באמצעות שם זה נוכל לבנות חבל טבור משלנו אל האנרגיה השמיימית של האור הגנוז, במיוחד בזמנים שבהם אנחנו נמצאים בחשכה – כשאנו חווים עצב, התפרצויות זעם, התקפי דיכאון, או כשאנחנו חסרי סובלנות ורגישות. שם זה מבטיח זוהר מתמיד של אור בחיינו. 
</p><hr/>
<p><mark>
מצר – חירות 
</mark><br/>
הדרך להשתנות דורשת הכרה עצמית וחשבון נפש אישי. זה לא קל. אנחנו כל הזמן מתפתים לחזור לאחור. בעזרת כוחו של שם זה אנחנו אוזרים כוח לעבור את כל המבחנים, להתעלות לדרגה קיומית נעלה יותר ולזכות בשמחה והגשמה המלווים השתנות רוחנית אמיתית. 
</p><hr/>
<p><mark>
ומב – מים 
</mark><br/>
על-פי הקבלה, מים הם תולדה גשמית של אור הבורא, וכשהם מזדהמים נפגעת גם מערכות החיסון האישיות והעולמיות. שם זה מטהר את מי כדור הארץ, ובכך מעורר כוחות של ריפוי וחיי נצח. 
</p><hr/>
<p><mark>
יהה – הורה: מחנך, לא מטיף 
</mark><br/>
המטרה האמיתית של ההורות היא לעזור לילדים לגלות את זוהרו של האור. כשמחשבותינו והתנהלותנו יהיו מלאי אור, נהווה דוגמה והשראה עבור ילדינו. שם זה מסייע לנו להימנע מהטפה, ובמקום זאת לחלוק את חוכמתנו באהבה, בכבוד ובחוסר אנוכיות – כך המחנך שבנו יאיר מתוך כל מעשינו. 
</p><hr/>
<p><mark>
ענו – הערכה
</mark><br/> 
שם זה מעורר את התכונות האציליות של הערכה, הכרת תודה והבעת תודה. סגולות אלה משמרות את הברכות והאוצרות שבחיינו ותורמות להנאתנו מהן – כשאנו מעריכים באמת כל דבר, אנו מרגישים כאילו יש לנו הכול, ואז מותר לנו באמת לקבל הכול! 

</p><hr/>
<p><mark>
מחי – למצוא חן 
</mark><br/>
הטעויות שאנו עושים ומגרעות האופי שלנו מושכים עוינות וביקורת הטעונות באנרגיה של הרס. שם זה מאיר אותנו ביופי כך שכולם סביבנו יראו את הצדדים החיוביים שבנו. כל מאמץ שלנו לראות מעבר למגרעותיהם של אחרים מגביר את כוחו של שם זה פי עשר. 
</p><hr/>
<p><mark>
דמב – יראת ה' 
</mark><br/>
יראת הבורא היא תובנה פנימית כיצד נוהג היקום, ומשמעה ראיית הנולד בכל מעשה ומעשה. היכולת לחזות את ההשלכות השליליות של התנהגות לא ראויה מסייע לנו למנוע אותה עוד בטרם ביצועה. שם זה עוזר לנו להבין שנתינה לאחרים היא תמיד האינטרס הטוב ביותר שלנו. 
</p><hr/>
<p><mark>
מנק – אחריות 
</mark><br/>
אותיות אלה מעלימות את הדחף לשקוע בכאב וברחמים עצמיים. אנחנו מוותרים על מנטליות הקורבן ועל הרצון בנקמה, מבינים שכל פגיעה בנו מקורה במעשה שלילי שלנו – ומתעלים מעל הבעיות. כך אנו זוכים לשליטה מחודשת בחיינו ויודעים שבכוחנו לשנות הכול. אנחנו הופכים להיות הבורא של נסיבות חיינו. 
</p><hr/>
<p><mark>
איע – תקוות גדולות 
</mark><br/>
תקוות גדולות עלולות להיות אויב מר. כשאנו מצפים ליותר מדי מחברינו, משפחתנו או מחיינו, וזה לא קורה – שם זה מספק תשובות. בעזרתו אנו זוכים לשליטה על כוח הזמן בחיינו ומעריכים את מה שיש לנו ואת מי שאנחנו כבר עכשיו. ציפיות כוזבות מושלכות הצידה. 
</p><hr/>
<p><mark>
חבו – תקשור עם הנשמות שמעבר 
</mark><br/>
אורו של שם זה עוטף את נשמות אהובינו שעזבו את העולם, ומסייע להם לעלות בצורה נעימה לרמות עליונות יותר בעולמות הרוחניים. אנחנו זוכים מהם למסרים, תמיכה, הדרכה ועצות טובות. 
</p><hr/>
<p><mark>
 
ראה – אבידות ומציאות 
</mark><br/>
כשאנו חשים אבודים, נבוכים ומבולבלים שם זה מאיר את השביל לכוון ביתנו הרוחני. כוח הסבל שלנו חוזר אלינו, תחושת הנחמה מתחזקת, האמון והביטחון גוברים. 
</p><hr/>
<p><mark>
יבמ – לראות סדר בבלגן 
</mark><br/>
אין מקריות בחיים. לכל דבר יש סיבה. כשאנו נתקלים בכאוס ומוצפים בספק או בהלה, אותיות אלה מגלות לנו את הסדר שמאחורי הכאוס, מסייעות לנו לתפוש את תכנית האב של הבורא כקשורה למטרותינו ולבעיות שבפניהן אנו ניצבים – ומחזירות את היציבות והשלווה לחיינו. 
</p><hr/>
<p><mark>
היי – נבואה ויקומים מקבילים 
</mark><br/>
נבואה היא היכולת לראות את העתיד בפעולות ההווה שלנו – שכן ישנם אינסוף עתידים אפשריים, כולם קיימים במקביל, והתנהגותנו היא זו שקובעת לאיזה יקום נגיע. שם זה מסייע לנו לזהות את ההזדמנויות להתגבר על התנהלות אנוכית ותגובתית, וכך להיכנס ליקום חדש של התפתחות ואור. 
</p><hr/>
<p><mark>
מום – טיהור רוחני 
</mark><br/>
שם זה מסייע לנו לנקות ולתקן פגמי עבר בדרך הרחמים. כוונה על אותיות אלה מאפשרת ללחוץ על כפתורי החזור והמחק בווידיאו  הרוחני שלנו. חיי ההווה מתנקים על-ידי תיקון שגיאות מהעבר. 
</p><hr/>

 

    </div>
</body>
</html>